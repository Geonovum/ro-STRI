# Toegankelijkheid en raadpleegbaarheid {#647D7F37}

In dit hoofdstuk worden eisen gesteld aan de toegankelijkheid en raadpleegbaarheid van het ruimtelijk instrument.

Naast de verplichting dat de bronbestanden van ieder ruimtelijk instrument door de bronhouder elektronisch beschikbaar worden gesteld, worden er tevens eisen gesteld aan de toegankelijkheid en raadpleegbaarheid van het ruimtelijk instrument, hierna de digitale verbeelding genoemd. Deze digitale verbeelding is een interactieve raadpleegomgeving via het internet en wordt onder andere verzorgd door de landelijke voorziening Ruimtelijkeplannen.nl. Aan de digitale verbeelding wordt een aantal eisen gesteld:

<ol><li>De digitale verbeelding ontsluit de gehele inhoud van het ruimtelijk instrument;</li>
<li>Voor bestemmingsplannen en inpassingsplannen wordt de digitale verbeelding gemaakt volgens de Standaard voor Vergelijkbare Bestemmingsplannen (SVBP2012);</li>
<li>Voor de verbeelding is het transportprotocol van HTTPS toegestaan conform de lijst van open standaarden van het Forum standaardisatie https://forumstandaardisatie.nl/open-standaarden/https-en-hsts;</li>
<li>Het gebruik van een beveiligde HTTPS verbinding via TLS is wettelijk verplicht door de wet digitale overheid https://wetten.overheid.nl/BWBR0048156/2023-07-01. Gebruik hiervoor de richtlijnen van het NCSC https://www.ncsc.nl/onderwerpen/verbindingsbeveiliging/documenten/publicaties/2021/januari/19/ict-beveiligingsrichtlijnen-voor-transport-layer-security-2.1;</li>
<li>Alle webpaginaâ€™s zijn zonder autorisatiemechanismen zoals inloggen beschikbaar en zijn niet afgeschermd voor gebruik door firewalls;</li>
<li>De digitale verbeelding heeft het karakter van een overheidswebsite. Daarom zijn voor de digitale verbeelding veelal de richtlijnen van digitale toegankelijkheid https://www.digitaleoverheid.nl/overzicht-van-alle-onderwerpen/digitale-inclusie/digitaal-toegankelijk/ van toepassing;</li>
<li>Van iedere puntlocatie van het grondgebied van de bronhouder kan een lijst worden opgevraagd met beschikbare ruimtelijke instrumenten die op deze locatie van toepassing zijn.</li>
</ol>

